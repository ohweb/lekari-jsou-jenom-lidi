---
id: 5
question: "Může mi být nařízen nepřetržitý režim práce i když pečuji o dítě? Jestli ano, co s tím?"
---
Přímý zákaz zařazení zaměstnance pečujícího o malé dítě do nepřetržitého pracovního
režimu zákoník práce nestanoví. Na druhé straně nicméně zákoník práce reflektuje
potřebu zvýšené ochrany takových zaměstnanců, a to v ustanovení § 241 zákoníku práce,
kde se doslova uvádí:

1. Zaměstnavatel je povinen přihlížet při zařazování do směn též k potřebám
   zaměstnankyně nebo zaměstnance pečujícího o dítě.
2. Požádá-li

   a) těhotná zaměstnankyně,

   b) zaměstnankyně nebo zaměstnanec pečující o dítě mladší než 15 let, nebo

   c) zaměstnankyně nebo zaměstnanec, kteří převážně sami dlouhodobě pečují
      o osobu, která se podle zvláštního právního předpisu považuje za osobu
      závislou na pomoci jiné fyzické osoby ve stupni II (středně těžká závislost),
      ve stupni III (těžká závislost) nebo stupni IV (úplná závislost)77a),

   zaměstnavatele písemně o kratší pracovní dobu podle § 80 nebo o jinou vhodnou 
   úpravu stanovené týdenní pracovní doby nebo kratší pracovní doby, je zaměstnavatel
   povinen žádosti vyhovět, nebrání-li tomu vážné provozní důvody. Nevyhoví-li
   zaměstnavatel žádosti, je povinen to písemně odůvodnit.

3. Požádá-li zaměstnankyně nebo zaměstnanec, jejichž žádosti o kratší pracovní dobu podle odstavce 2 bylo vyhověno, zaměstnavatele písemně o obnovení nebo částečné obnovení rozsahu původní týdenní pracovní doby a zaměstnavatel této žádosti nevyhoví, je povinen to písemně odůvodnit.
