---
id: 1
question: "Jaké jsou rozdíly mezi dosavadním systémem práce lékařů (8 h práce všední den, péče mimo
základní pracovní dobu zajištěna přesčasy se střídáním po 24 h v práci) a nepřetržitým režimem,
kupř. ve 12hodinových směnách?"
---
Rozdíl mezi uvedenými systémy je dán především povahou provozu, resp. pracovního
režimu, do nějž je lékař zařazen, kdy jeho jednotlivé typy jsou definovány
v ustanovení § 78 odst. 1 písm. d) až g) zákoníku práce takto:

- d) dvousměnným pracovním režimem režim práce, v němž se zaměstnanci vzájemně
  pravidelně střídají ve 2 směnách v rámci 24 hodin po sobě jdoucích,
- e) vícesměnným pracovním režimem režim práce, v němž se zaměstnanci vzájemně
  pravidelně střídají ve 3 nebo více směnách v rámci 24 hodin po sobě jdoucích,
- f) nepřetržitým pracovním režimem režim práce, v němž se zaměstnanci vzájemně
  pravidelně střídají ve směnách v nepřetržitém provozu zaměstnavatele v rámci
  24 hodin po sobě jdoucích,
- g) nepřetržitým provozem provoz, který vyžaduje výkon práce 24 hodin denně po
  7 dnů v týdnu.

Povaha pracovního režimu se pak odráží v rozsahu stanovené týdenní pracovní doby,
která je u zaměstnanců pracujících v jednosměnném pracovním režimu 40 hodin týdně,
u zaměstnanců s vícesměnným nebo nepřetržitým pracovním režimem 37,5 hodiny týdně
a u těch s dvousměnným pracovním režimem pak 38,75 hodiny týdně.

Případný výkon práce přesčas nemá na shora uvedené žádný dopad.
