---
id: 6 
question: "Kolik směn mi může zaměstnavatel měsíčně rozvrhnout, pokud jsem vypověděl práci přesčas?
Kolik směn mi může zaměstnavatel měsíčně rozvrhnout, pokud jsem nevypověděl práci přesčas, ale
konal jsem ji v posledních měsících?"
---
Skutečnost, že zaměstnanec vypověděl dohodu o práci přesčas nemá na možnost zaměstnavatele
rozvrhovat pracovní směny, resp. na jejich počet a délku, žádný vliv. Zákoník práce
stanoví pouze maximální délku směny, a to na 12 hodin. Kratší maximální délku směny
stanoví § 94 odst. 1 zákoníku práce pro noční práci:

*Délka směny zaměstnance pracujícího v noci nesmí překročit 8 hodin v rámci 24 hodin
po sobě jdoucích; není-li to z provozních důvodů možné, je zaměstnavatel povinen 
rozvrhnout stanovenou týdenní pracovní dobu tak, aby průměrná délka směny nepřekročila
8 hodin v období nejdéle 26 týdnů po sobě jdoucích, přičemž při výpočtu průměrné
délky směny zaměstnance pracujícího v noci se vychází z pětidenního pracovního týdne.*

Jiné zákonné limity pro rozvrh směn stanoveny nejsou, tj. samozřejmě s výjimkou 
maximální stanovené týdenní pracovní doby (viz shora odpověď na první otázku) a
nutnosti dodržet nepřetržitý denní odpočinek (minimálně 8 hodin během 24 hodin po
sobě jdoucích) a nepřetržitý odpočinek v týdnu (minimálně 24 hodin).
