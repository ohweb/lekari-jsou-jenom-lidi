---
title: Pan Ministr Válek konečně pochopil vážnost situace
date: 2023-10-28
perex: Zdá se, že ministr Válek konečně pochopil vážnost situace a začal se zamýšlet, jak v prosinci zajistit péči pro občany ČR.
---
Přiznáme se, že jsme si to představovali trochu jinak, ale nějak se začít musí! Komfort českých pacientů za hranicemi bude navíc umocněn tím, že tam budou potkávat čím dál víc českých zdravotníků.

Jsme zvědaví, jak se ministr popere s legislativními výzvami tohoto návrhu, když jsme v přímém přenosu svědky jeho nerovného boje se zákonem o léčivech, se zákoníkem práce a dalšími.

Ptáme se znovu: jak a v jakém rozsahu bude zajištěna zdravotní péče pro české pojištěnce, jakmile v prosinci 6 tisíc lékařů, tedy skoro polovina ze všech sloužících, přestane vykonávat dobrovolnou či nelegální přesčasovou práci?

Jak je možné, že kolaps přinejmenším plánované péče může být v ČR následkem něčeho tak samozřejmého, jako že se zdravotníci rozhodnou dodržovat platné zákony?

https://www.novinky.cz/clanek/domaci-valek-za-lekarskou-peci-i-do-ciziny-40447953?fbclid=IwAR0Sy4CHc1z65QTS2I5f3AqO1YSvEw1FTL1vDUn1ivEgySTHKbQOQvCcPM4
